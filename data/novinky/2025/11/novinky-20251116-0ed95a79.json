{
    "url": "https://www.novinky.cz/clanek/zahranicni-britska-vlada-zprisni-podminky-pro-migranty-zrusi-automaticke-davky-40549088",
    "title": "Britská vláda zpřísní podmínky pro migranty, zruší automatické dávky",
    "author": "Taťána Voců",
    "date": "2025-11-16 13:55:37",
    "perex": "Vláda Spojeného království chce zrušit automatické přidělování sociálních dávek migrantům či výrazně prodloužit dobu nutnou pro získání trvalého pobytu v Británii. Reformou, která se podle stanice CNN inspirovala Dánskem a dalšími evropskými zeměmi, hodlají vládní labouristé mimo jiné zbrzdit vzestup strany Reform UK, která je poráží v posledních průzkumech.",
    "full_content": "„Nelegální migrace rozpolcuje naši zemi,“ prohlásila britská ministryně vnitra Shabana Mahmoodová. „Úkolem vlády je vyřešit toto rozporuplné téma a Británii tím opět sjednotit,“ doplnila.\n\n„Nelegální migrace rozpolcuje naši zemi,“ prohlásila britská ministryně vnitra Shabana Mahmoodová. „Úkolem vlády je vyřešit toto rozporuplné téma a Británii tím opět sjednotit,“ doplnila.\n\nMahmoodová se podle stanice CNN přiznala, že inspiraci k zavedení nové migrační politiky našla v Dánsku, které má jedny z nejpřísnějších pravidel pro uprchlíky v Evropě.\n\nMahmoodová se podle stanice CNN přiznala, že inspiraci k zavedení nové migrační politiky našla v Dánsku, které má jedny z nejpřísnějších pravidel pro uprchlíky v Evropě.\n\nJedním z kroků, jež ministryně vnitra hodlá oficiálně oznámit v pondělí, bude odepření sociálního bydlení a dávek pomoci pro migranty, kteří sice budou schopni pracovat, ale dobrovolně se rozhodnou, že pracovat nebudou. „Dosud měli na dávky nárok automaticky, to však skončí,“ řekla Mahmoodová.\n\nJedním z kroků, jež ministryně vnitra hodlá oficiálně oznámit v pondělí, bude odepření sociálního bydlení a dávek pomoci pro migranty, kteří sice budou schopni pracovat, ale dobrovolně se rozhodnou, že pracovat nebudou. „Dosud měli na dávky nárok automaticky, to však skončí,“ řekla Mahmoodová.\n\nDalší novinkou bude 20letá doba pobytu v Británii, která bude podmínkou pro to, aby přistěhovalec měl nárok požádat o trvalý pobyt v zemi. Dosud to mohl učinit už po pěti letech. Změny mají podle ministryně „vyslat migrantům vzkaz, aby do Británie nejezdili“.\n\nDalší novinkou bude 20letá doba pobytu v Británii, která bude podmínkou pro to, aby přistěhovalec měl nárok požádat o trvalý pobyt v zemi. Dosud to mohl učinit už po pěti letech. Změny mají podle ministryně „vyslat migrantům vzkaz, aby do Británie nejezdili“.\n\nNavíc žadatelé o azyl dostanou místo na současných pět let status uprchlíka na poloviční dobu, po jejímž uplynutí bude jejich pozice znovu posouzena. Migranti, jejichž země původu bude považována za bezpečnou, by měli být vráceni za výrazně kratší dobu než dnes. Zatímco v současné době se procedura táhne několik let, napříště má jít o „několik měsíců“.\n\nNavíc žadatelé o azyl dostanou místo na současných pět let status uprchlíka na poloviční dobu, po jejímž uplynutí bude jejich pozice znovu posouzena. Migranti, jejichž země původu bude považována za bezpečnou, by měli být vráceni za výrazně kratší dobu než dnes. Zatímco v současné době se procedura táhne několik let, napříště má jít o „několik měsíců“.\n\nVládní labouristé se změnami chystají mimo jiné čelit rostoucí populistické straně Reform UK, která prosazuje „zmrazení imigrace“ a „zastavení lodí“.\n\nVládní labouristé se změnami chystají mimo jiné čelit rostoucí populistické straně Reform UK, která prosazuje „zmrazení imigrace“ a „zastavení lodí“.\n\nOd začátku letošního roku připlulo do Británie na malých člunech víc migrantů než za celý rok 2024, uvedly koncem října britské úřady. Zatímco za rok 2025 se do země touto cestou zatím dostalo 36 954 lidí, data za loňský rok ukazují 36 816 nelegálních přeplutí Lamanšského průlivu.\n\nOd začátku letošního roku připlulo do Británie na malých člunech víc migrantů než za celý rok 2024, uvedly koncem října britské úřady. Zatímco za rok 2025 se do země touto cestou zatím dostalo 36 954 lidí, data za loňský rok ukazují 36 816 nelegálních přeplutí Lamanšského průlivu.\n\nLamanšský průliv",
    "tags": [
        "Azyl",
        "Británie",
        "Británii",
        "Dánsku",
        "Evropě",
        "Lamanšského",
        "Lamanšský",
        "Mahmoodová",
        "Migranti",
        "Občanství",
        "Reform",
        "Shabana",
        "Shabana Mahmoodová",
        "Sociální dávky",
        "Velká Británie",
        "Vládní",
        "Změny"
    ]
}